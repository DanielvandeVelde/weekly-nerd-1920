# Sanne 't Hooft

Website: https://sinds1971.nl/ 

Sanne is een van de docenten aan de opleiding CMD.  
Ik zelf heb les van hem gehad in Human–computer interaction (HCI).  
Deze presentatie van hem deed me gigantisch veel terug denken aan de goede punten die hij tijdens dat vak maakte over hoe interactie met je gebruiker eigenlijk heel logisch en simpel moet zijn.   
Dit betekend helaas niet dat het makkelijk is om te bedenken of toe te passen. 

### Micro-interacties

Om de gebruiker van goede feedback te voorzien en een website een goede gebruikerservaring te geven is het slim om een aantal micro interacties toe te voegen.
Dit zijn logischerwijze kleine interacties zoals hover-state, transities en animaties.   
Zolang je gebruiker maar feedback krijgt.

Sanne haalt de woorden aan van Dan Saffer uit zijn boek “Microinteractions: Designing with Details”:
1.	Signature moment in a digital product
2.	Product based around one micro-interaction
3.	People see interaction as a series of micro-interactions  

Verder verteld Sanne dat deze zoals Dan uitlijnt in zijn boek dat een micro interactie iets is wat bestaat uit vier verschillende delen namelijk:   
Trigger -> Rules -> Feedback -> Loop & modes.

De __trigger__, deze start de micro interactie.   
Dit kan door de gebruiker gestart worden wanneer deze een actie begint of door de website/applicatie zelf wanneer deze ziet dat aan een of meerdere voorwaarden voldaan zijn.   

__Rules__, de regel(s) die bepalen wat er gebeurt op het moment dat een micro interactie getriggerd/gestart is.   

__Feedback__ laat mensen weten wat er gebeurt.   
Iets wat de gebruiker ziet, hoort of voelt terwijl een micro interactie bezig is beschouwen we als feedback.

__Loops & modes__ bepalen de meta-regels van de interactie.   
Zoals wat er precies gebeurd met de micro interactie als voorwaarden veranderen.

Wanneer je dit op de juiste manier uitvoert is er een betere gebruikerservaring.   
Natuurlijk is testen nog steeds de beste manier om tot de ideale gebruikerservaring te komen.   
Het laatste waar Sanne ons mee achterlaat is het Delight.    
De kers op de taart en de final touches voor het geheel.    
Kleine animaties die een extra verbetering zijn op een micro-interactie.    
Hij waarschuwt nog om niet vanuit delight te ontwerpen maar dit enkel als extraatje toe te voegen.
