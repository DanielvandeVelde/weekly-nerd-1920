# Funda
Funda is een Nederlandse organisatie best bekend om de website Funda.nl waar zij Nederlands vastgoed op het internet tonen.   
Funda heeft op het moment van schrijven rond de 43 miljoen bezoekers per maand en is daarmee naar eigen zeggen de drukst bezochte huizensite van Nederland.

Wij bezochten op 26 februari het hoofdkantoor van Funda aan de Piet Heinkade in Amsterdam.    
Hier kregen wij een presentatie van CMD alumni Lars Douwe Schuitema.    
Hij legde uit waar Funda voor stond en allemaal uit bestond.   
Na het vertellen hoe zij te werk gingen kregen wij van Lars een kleine workshop in teams om gezamenlijk meerdere geavanceerde functionaliteiten van een website in een bestaande website te bouwen.
De kleine Vue website waar wij aan werkte is te vinden in deze repo: https://github.com/larsdouweschuitema/workshop-frontend-minor 

Ik kreeg hierbij de rol van Scrum-master en na een korte presentatie over wat Scrum en Agile zijn.   
Maar ook hoe je gezamenlijk te werk kan gaan en wat er precies van je verwacht word als Scrum-master en als je met deze methode werkt.  
Na deze korte uitleg ben ik aan de slag gegaan met deze presentatie aan mijn team te geven.   
Wat er precies verwacht werd van hen en hoe wij met z’n alle te werk gingen. 
Dit betekende dat ik een wat leidinggevende rol innam in het begin waar ik gelukkig een wat sturende rol van kon maken.   
Omdat wij met ongeveer 7 mensen waren was het fijn om mensen op te splitsen in een wat meer design gerichte rol, developer rol en een creërende rol.   
De mensen met wat verstand van Vue gingen aan de slag met de data opslag in de store, de andere ontwerpt hoe het er uit moest zien en werkte met CSS.    
De laatste groep ging aan de slag met het maken van de iconen die wij konden gebruiken voor een mooi geheel.   
Door de verschillende iteraties ging het werken heel soepel, omdat de eerste schetsen al direct geïmplementeerd konden worden.   
Hierdoor gingen de verbeteringen als kleine golven door de pijplijn in plaats van een directe implementatie van een gigantische product.   
De kleine verbeteringen waren dus makkelijk toe te voegen en dit zorgde er ook voor dat iedereen aan zijn eigen deel kon doorwerken en van een kleine start iets groots kon maken.

Al met al was het een erg leuke workshop waar ik en wij als team veel van hebben geleerd.   
De rol als Scrum-master vond ik interessant maar wel moeilijk.   
De sturende rol en het overzicht houden terwijl ik zelf niet een grote bijdrage kon leveren was af en toe frustrerend maar al met al hebben we onze functie kunnen maken die erg mooi paste bij het geheel.   
Het meest prettige was dat niet iedereen zijn onderdeel 100% af had, maar door de Scrum methode er toch iets stond van hun werk en hoewel dit maar 75% was toch erg goed werkte en een goed beeld gaf van hoe de ‘perfecte’ variant er uit zou hebben gezien.
