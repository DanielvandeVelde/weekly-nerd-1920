# Dark patterns
[Website](https://www.darkpatterns.org/)

De term dark pattern is geintroduceert door een UX specialist genaamd Harry Brignull, deze heeft nog meer termen bedacht voor de verschillende soorten en methodes van dark patterns.   
Een zogeheten dark pattern is een bepaalde feature van interface design specifiek gemaakt om gebruikers te misleiden.    
Het is een slechte gebruikerservaring die expres gemaakt is om iets moeilijk te maken wat mogelijk negatief kan zijn voor de website zelf.      
De makers van de dark patterns zijn zich er goed van bewust dat zij zelf iets willen bereiken.    
Dit kunnen inschrijvingen zijn voor de maillijst, nieuwe gebruikers voor hun website of zelfs meer betalende klanten.    
Omdat zij dit willen zullen zij de mogelijkheid om dit niet te doen of je weer uit te schrijven zo moeilijk mogelijk maken door dit te verstoppen of deze optie helemaal niet te geven.   
 
Het meest bekende dark pattern is door Brignull een Roach Motel genoemd.   
Letterlijk vertaald is dit een Kakkerlakken motel maar denk er over als een soort fuik.    
Roach motel is een situatie die makkelijk is om in te komen en lastig om er weer uit te kunnen.    
Denk aan de bekende mailinglijst die al aangevinkt staat bij het aanmaken van je account of waar je je voor opgeeft terwijl je de voorwaardes van de website accepteert. Het afmelden is echter vaak een stuk moeilijker.

Op [zijn website](https://www.darkpatterns.org/) haalt Harry Brignull twaalf verschillende patterns aan met een kleine uitleg en een voorbeeld.   
Ik raad dan ook ten sterkste aan deze door te nemen maar zal ze hier even kort neerzetten:

### Strikvraag   
Af en toe word er een vraag gesteld waarbij het antwoord heel logisch lijkt maar wanneer er beter naar gekeken word is te zien dat de vraag net anders gesteld word.   
Bijvoorbeeld: De eerste checkboxlabel stelt een vraag en een vinkje betekend ‘Ja’ en bij de tweede checkbox wordt de vraag zo gesteld dat wanneer deze vink gezet wordt dit een ‘nee’ betekend op de vraag.    
Erg stiekem!   

### Winkelmandje inglippen   
Er zijn meerdere manieren om iets een winkelmandje in te glippen, soms is dit een al aangevinkte checkbox om een verzekering toe te voegen aan een pakketje of alvast een aantal extra’s die je waarschijnlijk toch wilde hebben bij je aankoop.    
Soms zijn dit verzendkosten van 3 euro maar omdat je 5 items heb word dit ineens 15 euro in plaats van de eerder besproken 3 euro.   
Dit pattern is illegaal in meerdere landen in Europa waaronder het Verenigd Koninkrijk maar is in de Verenigde Staten nog steeds legaal en kan daar dus gewoon gebruikt worden.  

### Kakkerlakken motel
Makkelijk om er in te komen, moeilijk om er uit te kunnen.  
Het kan een simpele checkbox zijn die ergens op de pagina voor je staat aangevinkt.   
Dit kan soms verstopt staan achter een extra optie of pagina die je misschien helemaal niet gezien had.   
Om je later af te melden of te verwijderen zullen zij zo moeilijk mogelijk voor je maken.   
Misschien moet je zelf een getekende brief in 3-voud sturen naar het kantoor in Bolivia met een identiteitsbewijs om aan te tonen dat jij het echt werkelijk bent.   

### Privacy Zuckering
Zuckering is een homage naar de Facebook oprichter Mark Zuckerburg.   
Privacy Zuckering is het idee dat het moeilijk is de voorkeuren op te geven van je privacy en de instellingen die er voor zorgen dit onder controle te houden erg moeilijk te vinden zijn en te gebruiken.   
Dit zorgt er voor dat gebruikers makkelijker (te) veel data delen met anderen waaronder de website zelf die dit later achter de schermen kan doorverkopen aan anderen.    
Deze kleine beetjes informatie kunnen met elkaar overlapt worden door bijvoorbeeld je creditcard te koppelen aan je naam, je naam aan je geslacht etc. etc. tot de puzzel compleet is en je volledige profiel voor reclamedoeleinde beschikbaar is.   

### Prijsvergelijkingspreventie
Als het moeilijk is om prijzen te vergelijken met een ander item zal dat er voor zorgen dat het moeilijker is om een goed geïnformeerde beslissing te maken over je aankopen.   
Het niet laten zien van verschillende specificaties van de producten en de prijsverschillen in deze specificaties is volgens Brignull een dark pattern.   

### Misleiding
De aandacht trekken zodat de gebruiker zich focust op een onderdeel zodat de andere opties niet duidelijk zijn.   
Het door Brignull gegeven voorbeeld is de gebruiker een keuze geven die hem indirect geld kost die de hele pagina inneemt.   
Ergens onderin een hoekje zullen licht transparante letters staan die je alles laten overslaan zonder geld uit te geven.   
Dit voorbeeld is misleidend in het idee dat zij een in dit proces het laten lijken alsof dit noodzakelijk is en je hier dus geld aan uitgeeft uit vrije wil.   

### Verborgen kosten
Wanneer je wilt afrekenen zie je plots wat onverwachte kosten staan.   
Denk aan verzekering, belasting of bezorgkosten. In het winkelmandje leek alles helemaal goed te zijn.   
Zelf verder in het proces wanneer je wilt betalen lijkt alles prima. Pas wanneer je alle informatie heb ingevuld zoals je naam, adres en betalingsmogelijkheden staan er plotseling bezorgkosten bij.   
Je heb inmiddels al het meeste werk gedaan en je bent door het hele proces heen gegaan.     
Je bent dus eerder bereid deze bestelling af te ronden in plaats van het op te geven en het ergens anders te proberen.  

### Wisseltruc
Vele dark patterns spelen in op al bestaande design patterns.    
De wisseltruc of in het Engels ‘Bait and Switch’ is een truc waarin bestaande patronen een andere betekenis krijgen.   
Het voorbeeld wat Brignull zelf aanhaalt op zijn website is dat rechts bovenin een venster op Windows er een rood-kruis zit.   
Dit kruis betekend al sinds vrijwel het begin van Windows dat dit het venster sluit.   
Meer doet dit kruis normaal gesproken ook niet.     
Windows heeft dit echter verandert voor zichzelf en nam het sluiten van het venster op als een impliciet akkoord.   
Dit zorgde er voor wanneer een venster voor de Windows Update werd gesloten Windows dit aannam dat je akkoord ging met de update en direct je computer herstart.  

### Confirmshaming
Inspelen op mensen hun gevoelens om er voor te zorgen dat zij akkoord gaan.   
Dit is iets wat ik zelf vaker heb gezien op het internet en wat zowel werkt voor het akkoord gaan zowel als het weigeren.   
Voorbeeldzinnen zoals: “Ja, ik wil mijzelf verbeteren” tot aan “Nee, ik geloof niet in het sparen van geld”.  
Meer voorbeelden zijn [Confirmshaming Tumblr](https://confirmshaming.tumblr.com) te vinden en zijn af en toe erg hilarisch.  

### Vermomde advertenties
Advertenties die vermomd zijn als content op de website waaronder navigatie zodat je er op klikt.   
Het meest bekend is de ‘download’ knop die totaal geen onderdeel is van de website maar een advertentie is.   
Het bedriegen van mensen door ze op advertenties te laten klikken is logischerwijze een dark pattern.  

### Forced Continiuity
Dit is een van de paar dark patterns die ik zelf het meest vervelend vind omdat ik mijzelf er ook in zie trappen.   
Veelal word er dezelfde kleur voor de ‘volgende’ of ‘ga door’ knop gebruikt, gedurende het proces trainen ze je als het waren om steeds op deze knop te drukken.    
Uiteindelijk maken ze richting het einde van dit proces (soms een vermomde advertenties, soms een wisseltruc) de bekende knop een knop die extra kosten toevoegt of je ergens voor inschrijft wat je helemaal niet wilt.   

### Friend Spam
Een product of website die social media permissies vraagt zodat ze dit kunnen gebruiken om je vrienden te kunnen vinden.   
Echter is dit pure schijn en gebruiken ze deze informatie om je volledige contactenlijst te spammen in een bericht wat lijkt alsof het van jou kwam.    
Hier staan Facebook en helemaal LinkedIn vroeger bekend om.   
Sinds LinkedIn een rechtzaak heeft verloren in de Verenigde Staten word deze dark pattern een stuk minder gebruikt.  

Veel van deze dark patterns zijn legaal maar wanneer deze te vaak gebruikt worden kan dit de grens over gaan naar illegaliteit, dit is bij LinkedIn al een keer voorgekomen (Friend Spam) wat hen een boete opleverde van meer dan 10 miljoen euro.   
Het weerleggen van de aandacht naar een grote groene knop in plaats van een klein grijs knopje die niet eens klikbaar lijkt is namelijk geen criminele activiteit. Wel is het manipuleren van bestaande design patterns door een tegenovergestelde verwachting te geven naar mijn mening een rotstreek.   
Er zit wel een groot verschil echter in het overtuigen met bijvoorbeeld de 6 principes van Cialdini zoals schaarste en in te spelen op mensen hun angst dat dit hun laatste kans is en dat iemand anders er mee vandoor gaat en het plaatsen van een stukje stof of een haar op je banner met behulp van Photoshop zodat mensen op jouw banner klikken als ze het proberen weg te halen.    
De verantwoordelijkheid ligt bij ons als gebruikers om deze patronen te herkennen maar ook om de bedrijven die deze patronen toepassen hiervoor verantwoordelijk te houden. Persoonlijk vind ik als designer dat wanneer jij een patroon niet toepast een andere designer of bedrijf dit wel doet en hier zeker een slaatje uit kan slaan.    
Echter vind ik dit een morele en ethische kwestie en zou ik stellen (en hopen) dat ik zelf geen gebruik zou gaan maken van dit soort dark patterns.    
Ik zou ook graag aan andere designers vragen om niet in de valkuil te vallen van ‘als ik het niet doe, dan een ander wel’ en voet bij stuk te houden om deze dark patterns niet op te nemen in hun design.     
Tevens roep ik ook op dat wanneer designers hiermee geconfronteerd worden aan hun collega’s, baas of klanten te vertellen waarom niet en dat dit niet een correcte manier is om met gebruikers om te gaan.   

### Gelinkt
[Darkpatterns](https://www.darkpatterns.org/)   
[Darkpatterns twitter](https://twitter.com/darkpatterns)   
[Confirmshaming Tumblr](https://confirmshaming.tumblr.com)   

Tijdens het uitzoeken van deze dark patterns heb ik ook de overtreffende trap gevonden wat omshreven word als hostile design of ook wel: [Hostile Architecture](https://en.wikipedia.org/wiki/Hostile_architecture)   
